Psikoloji ile fizyoloji arasında öğrenme teorilerini ve uygulamalarını 
açıklama noktasında anlamlı bir bilgi paylaşımı vardır, ancak son 
zamanlarda öğrenme olayının daha iyi anlaşılabilmesi için öğrenmenin 
biyolojik temellerine dikkat çekilmektedir. Daha önce hayvanlar üzerinde 
yapılan bazı psikolojik deneyler, öğrenme ve hafızanın biyolojik temelleri 
ile ilgili başka bir bakış açısı sağlamaktadır. Daha sonraları Hughlings 
Jackson, Donald Hebb, Penfield, Ragnar Granit gibi bazı nörofizyoloklar 
tarafından “neurocognitive science” olarak adlandırılan bu alanda daha çok 
çalışma yapılmaya başlanmıştır.
Sinir sistemi, gelişmiş organizmalarda psikolojik sistemin en önemli 
bileşenidir. Sinir sistemi iç ve dış olayları algılar ve tepkide bulunur. 
İçsel ve dışsal olaylar duyu organları tarafından algılanır. Duyu 
organları bilgiyi beynin arka kısmında omurilikte çok sayıdaki sinir 
ağları yardımıyla merkezi sinir sistemine iletirler . Duyu organları 
aracılığıyla çevreden pek çok bilgi alınmaktadır. Ancak bunun çok az bir 
kısmı bilinçli olarak kaydedilmektedir. Geri kalan kısmı ise ya bilinç 
altı işleme uğramakta, yada hiç kullanılmamaktadır.
Sinir hücresi, impuls olarak adlandırılan elektriksel değişikliği iletmek 
için özelleştirilmiş bir hücredir. Akson herhangi bir yerden uyarılabilir 
ve meydana gelen impuls uyarılan yerden merkeze iletilir. İmpulsun meydana 
gelmesi bir zar olayıdır. Aksonun içindeki sıvı ile dışındaki sıvının 
iyonik yapısı çok farklıdır, dolayısıyla elektriksel yükleri de farklıdır. 
Sinir ve kas hücre zarındaki aksiyon potansiyeli zar boyunca iletilir. 
Sinirdeki akson potansiyeline sinir impulsu adı verilir.
Bir hücre zarının iki tarafı arasında elektriksel potansiyel meydana 
gelebilir ve çeşitli mekanizmalarla bu potansiyel muhafaza edilebilir. 
İyonlar zarın bir tarafından öbür tarafına aktarılabilir ve elektrik 
yüklerinin ayrılması ile zarın iki tarafı arasında elektrik potansiyel 
farkı yaratabilirler.
Ayrıca hücre zarının bir tarafında zarı geçebilen ve geçemeyen iyonlar 
varsa, yine bir potansiyel fark meydana gelebilir. Eğer hücre zarını 
geçebilen partiküller sadece pasif olarak hareket edebiliyorlarsa, meydana 
gelecek iyon konsantrasyonu dağılışına Gibbs- Donna dengesi denir. Böyle 
bir dengede hücre zarını geçemeyen iyonların bulunduğu tarafta, iyonların 
elektrik yüküne göre bir potansiyel fark meydana gelir
Sinir istirahat halindeyken polarize durumdadır. Hücre zarının dışı 
pozitif, içi ise negatif yük taşımaktadır. Uyarılma sonucu sodyumun içeri 
girmesi ile depolarize olur, bir başka değişle kutuplaşma bozulmuş olur. 
Sinirin tekrar normal duruma dönmesi olayına repolarizasyon demir. Nöronun 
uyarılan bölgesinde depolarize olması ile iç ve dış potansiyel tersine 
dönmüştür. Uyarılan bölgenin hemen yanındaki bölge ise polarize 
durumdadır. Uyarılmış ve uyarılmamış bölgeler arasındaki elektrik yükü 
farkı nedeniyle bir elektrik akımı meydana gelir. Bu akım sinir boyunca 
devam eder ve impuls iletilmiş olur . Doğan sinir elektriği nöronlar 
arasında sinapslar aracılığıyla iletilir. .
Belleği, kabaca ve anlaşılma kolaylığı olması yönünde şimdilik kısa ve 
uzun süreli bellek olarak ikiye; uzun süreli belleği de, bilinçli ve 
bilinçsiz olarak tekrar ikiye ayırabiliriz. Kısa süreli belleğin bilgileri 
depolama süresi milisaniyelerle ölçülürken uzun süreli bellekte anıların 
kalış süresi sonsuzdur.
Uzun süreli belleğin oluşumunda temel olay uzun süreli potansiasyondur. 
Bir sinir yolu üst üste kısa süreli ve güçlü olmayan elektriksel 
darbelerle uyarıldıktan bir süre sonra, tek tek uyarılara daha yüksek 
genlikli yanıtlar vermeye başlarlar. Yani bu sinir yolu güçlenmiş 
potansiyalize olmuştur. Bir başka deyişle bir bilgi üst üste yinelenerek 
öğrenilmişse, sinir sisteminde kendisine bir yol açar. bilgi ile ilgili 
uyaran geldiğinde, bilginin yolu belli ve açık olduğundan ve bu yol ilgili 
bilgileri hatırlanır.
